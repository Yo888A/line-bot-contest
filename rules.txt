
ระเบียบการแข่งขันกีฬาอีสปอร์ต
กีฬารัฐวิสาหกิจ ครั้งที่ 48 (พ.ศ. 2569)
ณ อาคาร PAT ARENA การท่าเรือแห่งประเทศไทย (สำนักงานใหญ่)


คุณสมบัติของผู้เข้าแข่งขัน
ให้เป็นไปตามข้อบังคับเกี่ยวกับการแข่งขันกีฬารัฐวิสาหกิจ พ.ศ. 2556 หมวด 5 คุณสมบัติผู้เข้าแข่งขันตามข้อ 16 ผู้เข้าแข่งขันต้องมีคุณสมบัติ และไม่มีลักษณะต้องห้าม ดังต่อไปนี้
1.1 เป็นพนักงานขององค์กรรัฐหรือรัฐวิสาหกิจเท่านั้น
1.2  ไม่เป็นผู้ต้องห้ามตามที่คณะกรรมการจัดการแข่งขันกำหนด
1.3 ไม่เป็นนักกีฬาที่อยู่ในระยะเวลาถูกลงโทษโดยสมาคมกีฬา / องค์กรกีฬาที่เกี่ยวข้อง
1.4 ไม่อนุญาตให้นักกีฬาทีมชาติไทยและนักกีฬาอาชีพลงแข่งขัน โดยมีเงื่อนไขดังนี้
1.4.1 นักกีฬาทีมชาติไทย หมายถึง นักกีฬาที่มีชื่อปรากฏอยู่ในทำเนียบนักกีฬาทีมชาติไทย ของสมาคมกีฬาอีสปอร์ตแห่งประเทศไทย หรือการกีฬาแห่งประเทศไทย
1.4.2 นักกีฬาอาชีพ หมายถึง นักกีฬาที่ได้จดแจ้งการเป็นนักกีฬาอาชีพ และลงทะเบียนไว้กับการกีฬาแห่งประเทศไทย
1.5 นักกีฬาที่ลงสมัครสามารถเข้าร่วมการแข่งขันได้มากกว่า 1 เกม
จำนวนนักกีฬาและประเภทการแข่งขัน
2.1 จำนวนผู้เข้าแข่งขัน แต่ละรัฐวิสาหกิจส่งนักกีฬาเข้าร่วมประเภททีมไม่เกิน 1 ทีม และประเภทบุคคลไม่เกิน 1 คน
2.2 ประเภทการแข่งขัน
		2.2.1 ประเภททีม ROV จำนวน 1 ทีม (ไม่จำกัดเพศ)
		2.2.2 ประเภทบุคคล EA SPORTS FC™ 26 จำนวน 1 คน (ไม่จำกัดเพศ) 
		2.2.3 ประเภทบุคคล Tekken 8 จำนวน 1 คน (ไม่จำกัดเพศ)
ข้อกำหนดการส่งรายชื่อผู้แข่งขันและผู้ฝึกสอน
3.1 ประเภททีม ROV: แต่ละรัฐวิสาหกิจสามารถส่งนักกีฬาได้ไม่เกิน 10 คน แบ่งเป็น นักกีฬาตัวจริง 5 คน นักกีฬาสำรอง 5 คน และผู้ฝึกสอน 1 คน
3.2 ประเภทบุคคล EA SPORTS FC™ 26: แต่ละรัฐวิสาหกิจสามารถส่งนักกีฬาได้ไม่เกิน 2 คน แบ่งเป็น นักกีฬาตัวจริง 1 คน นักกีฬาสำรอง 1 คน และผู้ฝึกสอน 1 คน
3.3 ประเภทบุคคล Tekken 8: แต่ละรัฐวิสาหกิจสามารถส่งนักกีฬาได้ไม่เกิน 2 คน แบ่งเป็น นักกีฬาตัวจริง 1 คน นักกีฬาสำรอง 1 คน และผู้ฝึกสอน 1 คน
3.4 การเปลี่ยนตัวนักกีฬา
3.4.1 ในการแข่งขัน ROV สามารถทำการเปลี่ยนตัวนักกีฬาได้ไม่จำกัดจำนวนจากรายชื่อที่ลงทะเบียนไว้ แต่ต้องกระทำการเปลี่ยนตัว "หลังจากจบเกมก่อนหน้า" เท่านั้น ห้ามไม่ให้มีการเปลี่ยนตัวในระหว่างที่เกมกำลังดำเนินอยู่
3.4.2 ในการแข่งขัน EA SPORTS FC™ 26 และ Tekken 8 นักกีฬาสำรองสามารถลงแข่งแทนนักกีฬาตัวจริงได้เมื่อจบแมทช์การแข่งนั้นๆแล้วเท่านั้น ห้ามเปลี่ยนตัวแทนระหว่างแมทช์การแข่งขัน เช่น
ในกรณีการแข่งขัน EA SPORTS FC™ 26 ถ้าเวลาในเกมอยู่ที่นาทีที่ 45 หากต้องการเปลี่ยนตัวนักกีฬาสำรองมาแข่งแทนในครึ่งเวลาหลัง ไม่สามารถทำได้ ต้องจบครบ 2 ครึ่งเวลาการแข่งขัน (90 นาที) ก่อนแล้วจึงเปลี่ยนให้ผู้เล่นสำรองลงเล่นได้ในแมทช์ถัดไป
ในกรณีการแข่งขัน Tekken 8 ถ้าการแข่งขันในแมทช์นั้นๆ (Best of 3 หรือ Best of 5) ยังไม่รู้ผลแพ้ชนะ ไม่สามารถเปลี่ยนตัวนักกีฬาได้
ยกเว้นในกรณีฉุกเฉิน เช่นผู้เข้าแข่งขัน บาดเจ็บ หรือเจ็บป่วยจนไม่สามารถทำการแข่งขันต่อได้ ทางกรรมการมีสิทธิ์พิจารณาอนุญาติให้เปลี่ยนตัวฉุกเฉินเป็นรายกรณีไป
รูปแบบการแข่งขันและกติกา
4.1 เกมวางแผน ประเภททีม 5 คน Mobile : Arena of Valor หรือ ROV
	4.1.1	รูปแบบการแข่งขัน
4.1.1.1 แข่งขันออฟไลน์
4.1.1.2 แข่งขันบนแพลตฟอร์มมือถือ
4.1.1.3 เกมที่ใช้: Arena of Valor เวอร์ชันล่าสุด
4.1.1.4 รอบแบ่งกลุ่ม (Group Stage): แบ่งเป็น 4 กลุ่ม (A, B, C, D)
แข่งขันแบบพบกันหมด
แบบ Best of 2 (Bo2) ชนะ 2-0 เกม ได้ 3 คะแนน, เสมอ 1-1 เกม ได้
ทีมละ 1 คะแนน และแพ้ 0-2 เกม ได้ 0 คะแนน
Top1 ของกลุ่มเข้าได้เข้ารอบ Play off
กรณีคะแนนเท่ากันในรอบแบ่งกลุ่ม ให้ตัดสินจาก TieBreaker ตามลำดับต่อไปนี้

กรณีที่มีทีมที่คะแนนสูงสุดเท่ากัน 2 ทีม

ผลการแข่งขันที่พบกันโดยตรง (Head-to-head)
ผลต่างของจำนวนป้อมทั้งหมดที่ทำลายได้และถูกทำลาย (Tower Points Difference)
ผลรวมของจำนวนป้อมที่ทำลายได้ทั้งหมด (Tower Points)
หากยังไม่สามารถตัดสินทีมอันดับ 1 ได้ ให้ทีมที่คะแนนเท่ากัน 2 อันดับแรก แข่งเพิ่มอีกแมตช์แบบ Best of 1

หากสถานการณ์ที่คะแนนสูงสุดเท่ากันทั้ง 3 ทีม โดยทั้ง 3 ทีมมีผลการแพ้ชนะกันแบบงูกินหาง (สถานการณ์ที่ H2H ไม่สามารถตัดสินได้ว่าใครชนะ) จะทำการสร้าง Mini League ขึ้นมาเพื่อทำการตัดสินซึ่งจะดูผลที่เจอกันระหว่าง 3 ทีม (Mini League หรือ Mini Table ใช้สำหรับการวัดผลแค่ 3 ทีมนั้นๆ ที่คะแนนเสมอกัน) แล้วจึงใช้ TieBreaker ตามลำดับดังต่อไปนี้ 



ผลต่างของจำนวนป้อมทั้งหมดที่ทำลายได้และถูกทำลาย (Tower Points Difference)
ผลรวมของจำนวนป้อมที่ทำลายได้ทั้งหมด (Tower Points)
หากยังไม่สามารถตัดสินทีมอันดับ 1 ได้ ให้ทีมที่คะแนนเท่ากัน 2 อันดับแรก แข่งเพิ่มอีกแมตช์แบบ Best of 1


			4.1.1.5 รอบ Play off 
รอบ 4 ทีมและLosers Final แข่งขันแบบ Single Elimination Best of 3
ทีมอันดับ 1 ของกลุ่ม A พบ ทีมอันดับ 1 ของกลุ่ม B
ทีมอันดับ 1 ของกลุ่ม C พบ ทีมอันดับ 1 ของกลุ่ม D
รอบชิงชนะเลิศ Best of 5
ผู้ชนะในรอบ Losers Final จะได้รับเหรียญทองแดง
ผู้ชนะ Grand Final จะได้รับเหรียญทอง ผู้แพ้ได้รับเหรียญเงิน
4.1.2 กติกาการแข่งขัน
	4.1.2.1 ห้ามใช้ Tablet หรือ iPad
4.1.2.2 แข่งขันในโหมด การแข่งขัน 5v5 และผู้เข้าแข่งขันจะต้องมีฮีโร่อย่างน้อย 18 ตัว สำหรับการเข้าแข่งขันในโหมด
4.1.2.3 ใช้ระบบ Global Ban/Pick ไม่มีการ Reset Hero
4.1.2.4 สามารถเลือกฮีโร่และสกินที่ไม่มีปัญหา ณ ขณะนั้นเท่านั้น ห้ามเลือกฮีโร่หรือสกินที่มีบัคหรือปัญหาอื่นใดที่อาจส่งผลหรือเกิดปัญหาต่อระบบทุกกรณี
4.1.2.5 รายชื่อสกินที่ห้ามใช้ Bug and ban list
				A 
				Airi		Heavenly Striker
				Alice		The Butterfly Mansion Girl
				Alice 		Eternal Sailor Chibi Moon
				Allain		Black Swordsman Kirito
				Allain		Dual-wielding Kirito
				Annette	Karakura First High School
				Arduin		Cyclone
				B
				Biron		Yuji Itadori
				Bright		Toshiro Hitsugaya
Butterfly	Lightning flash Asuna
Butterfly	Stacia
C
Capheny	Harley Quinn
	Charlotte	Shrine Maiden
				Diao Chan	Eternal Sailor Moon
				E
				Eland'orr	Tuxedo Mask
				Elsu		Cloud Piercer
Enzo		Demon Slayer Corps			
Enzo		Kurapika	
	Errol		Genos
	F
	Florentino	Seven
	Florentino 	Hisoka
	Florentino	Age of Amber
	H
	Hayate		Kid the Phantom Thief
K			
Kaine		Batman
Kaine		Hellbat
Kaine		Leatherwing
	Keera		Nezuko Kamado
Krixi		Tornado of Terror
Krizzix		Minstrel
Krizzix		Cursed Corpse
	L	
Lindis		Shihakusho
Lu Bu		Ichigo Kurosaki
M	
Murad		Byakuya Kuchiki
Murad		Zenitsu Agatsuma
N		
Nakroth	Killua
Nakroth	Stellar Troupe
P		
Paine		Megumi Fushiguro
R
	Raz 		Saitama Cosplay
Raz 		Gon	
Rouie		Nether Steward
Ryoma		Ultraman
	Ryoma		Ailing Samurai
	Ryoma		Maple Frost
	S
Stuart		The Joker
	Stuart		Emperor Joker
	T	
Teeri		Prestigious Magician
Tel’ Annas	Jujutsu Sorcerer	
Tulen		Satoru Gojo
Tulen		Cosmos: Solar Flare
Tulen		Celestial Paladin
Y
	Yan		Tanjiro Kamado
Yena		Seraphic Virgo		
Yorn		Conan Edogawa
V
	Violet		Kugisaki Nobara
X	
	Xeniel		Demonic Creation
	Z
	Zephys		Inosuke Hashibira

	รวมไปถึงเอฟเฟ็กต์ทุกอย่างที่ตัวเกมทำการ Collaboration หากทำการเลือกสกินดังนี้มาจะต้องทำการรีเกมเพื่อเลือกฮีโร่ใหม่โดยทำการแบนและเลือกฮีโร่แบบเดิมทั้งหมด และทำการใช้สกินดังกล่าวถูกปรับแพ้บายในเกมนั้นๆ
4.1.2.6	ห้ามใช้ฮีโร่หรือสกินที่เพิ่งออกใหม่ภายใน 14 วัน (ยึดตามเซิร์ฟเวอร์หลักของประเทศไทย)
		4.1.3 การประท้วง	
			4.1.3.1 หลักการเริ่มเกมใหม่
ในกรณีเกิดข้อผิดพลาดร้ายแรงของเกมในเวลาใด ๆ ระหว่างการแข่งขันซึ่งทำให้ไม่สามารถเล่นเกมได้ หรือส่งผลกระทบต่อรูปเกมเป็นอย่างมาก จะแบ่งออกเป็นตามกรณีได้ดังนี้
4.1.3.1.1 ในกรณีที่เป็นบัคที่เกิดขึ้นกับฮีโร่ สกิน ไอเทม พลังแฝง รูน และ/หรือปัจจัยอื่น ๆ ภายในเกม ถ้าหากพบว่าส่งผลร้ายแรงต่อการแข่งขัน ผู้จัดมีสิทธิ์ให้เริ่มเกมใหม่และแบนปัจจัยที่มีปัญหานั้น ออกจากการแข่งขันในเกมถัดไป หรือทั้งเกมการแข่งขันที่เหลือ
4.1.3.1.2 ในกรณีเกิดปัญหาอื่น ๆ ที่เหนือความคาดหมายและมีผลต่อรูปเกม ณ ตอนนั้น ผู้จัดการแข่งขันจะให้เวลาแต่ละทีม (โค้ชและกัปตันเท่านั้น) ร่วมกันเสนอแนวทางแก้ไขปัญหาเหล่านั้น ทีมละ 5 นาที โดยผู้จัดการแข่งขันจะรับความเห็นเหล่านั้นไปพิจารณา และทำการตัดสินกรณีดังกล่าวอย่างเด็ดขาด ทั้งนี้ ทุกทีมต้องยอมรับการตัดสินดังกล่าว และดำเนินการแข่งขันต่อไปจนจบ
4.1.3.1.3 ในกรณีที่ผู้ตัดสินเห็นว่ามีข้อยุ่งยากทางเทคนิคซึ่งจะทำให้การดำเนินเกมตามปกติเป็นไปได้ยาก
4.1.3.1.4 เมื่อได้มีการประกาศให้หยุดพักเกม เนื่องจากอุปกรณ์ทำงานผิดปกติ หากไม่ใช่เกมที่รับรองโดยการีน่า สามารถพิจารณาให้เริ่มเกมใหม่ได้
			4.1.3.2 ระเบียบการเริ่มเกมใหม่
4.1.3.2.1 หากผู้ตัดสินพบข้อผิดพลาดร้ายแรงและสามารถตรวจสอบได้ หรือเป็นไปตามดุลยพินิจ ผู้ตัดสินสามารถประกาศให้เริ่มเกมใหม่ได้
4.1.3.2.2 การเริ่มเกมใหม่จะรักษาฮีโร่และสกินที่ผ่านมาของเกมไว้
		4.1.4 การหยุดพักเกม
			4.1.4.1	การหยุดพักเกมทั่วไป
4.1.4.1.1 หากผู้แข่งขันจงใจไม่เชื่อมต่อเกม โดยไม่แจ้งให้ผู้ตัดสินทราบ       ผู้ตัดสินมีสิทธิไม่อนุมัติคำขอหยุดเกมได้
4.1.4.1.2 ในกรณีที่เกมหยุดลงอันเนื่องมาจากปัญหาทางเทคนิค โดยมิได้เกิดจากการกระทำของผู้ร่วมแข่งขัน ทีมงานมีสิทธิ์สั่งให้หยุดพักเกมดังกล่าว และให้ผู้แข่งขันกลับเข้าสู่การแข่งขันใหม่อีกครั้ง ภายหลังจากผู้เข้าแข่งขันที่ไม่ได้เชื่อมต่อได้กลับเข้ามาในเกมแล้ว
4.1.4.1.3 หากเกมหยุดลงเกินกว่า 10 นาที ทีมงานมีสิทธิ์สั่งเริ่มเกมใหม่ เว้นแต่ทีมใดทีมหนึ่งมีคะแนนมากกว่าอีกทีมเป็นจำนวนมาก ผู้ตัดสินอาจใช้ดุลยพินิจ สั่งให้ทีมที่มีคะแนนมากกว่า เป็นผู้ชนะในเกมที่หยุดลงนั้นตามที่เห็น
ควร
4.1.4.2 การหยุดพักเกมโดยผู้ตัดสิน
ผู้ตัดสินสามารถสั่งหยุดพักเกมได้ทุกเมื่อ ไม่ว่าด้วยเหตุใดก็ตาม
			4.1.4.3 การหยุดพักเกมโดยเหตุอันควร
4.1.4.3.1 หากผู้เข้าแข่งขันรายใด ตกอยู่ในสภาวะที่เป็นอันตรายต่อชีวิต กล่าวคือ ไม่มีความปลอดภัยขณะอยู่ในบริเวณสถานที่จัดการแข่งขัน หรือตกอยู่ในสถานการณ์อื่นใดที่ทำให้เกิดปัญหาในการดำเนินเกมต่อไป
4.1.4.3.2 หากเกิดเหตุอันไม่สามารถแพร่ภาพการแข่งขันได้เนื่องจากระบบคอมพิวเตอร์ส่วนบุคคลและอุปกรณ์แพร่ภาพทำงานผิดปกติ เป็นต้น
4.1.4.3.3 ภัยธรรมชาติที่ทำให้เกมหยุดชะงัก
4.1.4.4 การหยุดพักเกมโดยผู้เล่น
ผู้เข้าแข่งขันสามารถร้องขอหยุดพักหลังเกิดเหตุการณ์ใดเหตุการณ์หนึ่งดังต่อไปนี้ แต่ต้องส่งสัญญาณให้ผู้ตัดสินทราบทันทีภายหลังจากการหยุดเกมและแจ้งเหตุผลดังกล่าว
4.1.4.4.1 มีการรบกวนทางกายภาพระหว่างผู้เข้าแข่งขัน เช่น การก่อความวุ่นวาย ความโกลาหล และเสียงดังซึ่งรบกวนการแข่งขัน เป็นต้น
4.1.4.4.2 อุปกรณ์พกพาหรือซอฟต์แวร์ทำงานผิดปกติ การลดลงของเฟรม หรือการเพิ่มขึ้นของค่าปิง อันนอกเหนือจากการควบคุม
4.1.4.4.3 เมื่อผู้เล่นฝ่ายตรงข้าม โกงหรือดูถูกอย่างร้ายแรง
4.1.4.4.4 ความเจ็บป่วย บาดเจ็บ หรือปัญหาทางกายภาพของผู้เล่น
4.1.4.5 การหยุดพักเกมอันเนื่องมาจากปัญหาความร้อนของอุปกรณ์พกพา อาจสั่งให้หยุดพักเกมได้เป็นเวลาไม่เกินกว่า 5 นาที เพื่อทำให้อุปกรณ์ดังกล่าวเย็นลง
4.1.4.6 หากผู้เล่นหยุดพักโดยไม่ได้รับอนุญาตจากผู้ตัดสิน ทีมงานมีสิทธิ์ตักเตือนและ/หรือปรับให้แพ้ทันที
4.1.4.7 ห้ามผู้เข้าร่วมการแข่งขันพูดคุย ติดต่อสื่อสาร หรือดำเนินการใด ๆ อันเป็นการสื่อสารในระหว่างการหยุดพักเกม
		4.1.5 การเลือกฝั่ง
ทุกรอบการแข่งขันจะใช้การโยนเหรียญเลือกฝั่ง และเกมต่อ ๆ ไป ทีมแพ้เกมก่อนหน้า จะมีสิทธิ์เลือกฝั่งก่อน

	4.2 เกมฟุตบอล ประเภทบุคคล EA SPORTS FC™ 26
		4.2.1 รูปแบบการแข่งขัน
			4.2.1.1 แข่งขันออฟไลน์
			4.2.1.2	แพลตฟอร์ม: PlayStation 5
			4.2.1.3 เกม: EA SPORTS FC™ 26 เวอร์ชันล่าสุด
			4.2.1.4 จับฉลากประกบคู่แบบ Double Elimination
			4.2.1.5 รอบต่าง ๆ เป็น Best of 1 ยกเว้น Grand Final เป็น Best of 3
			4.2.1.6	หากเสมอในเวลา 90 นาที ให้ยิงจุดโทษ จะไม่มีการต่อเวลาพิเศษ
4.2.1.7 การเลือกฝั่ง (การเลือก Player 1 หรือ Player 2) จะทำการทอยเหรียญ เพื่อเลือกฝั่งก่อนทำการเริ่มการแข่งขันทุกครั้ง
		4.2.2 กติกาการแข่งขัน
4.2.2.1 โหมด: Kickoff ใช้ Live information อัปเดตล่าสุดในวันที่เริ่มการแข่งขันวันแรกและจะไม่อัปเดตจนกว่าจะจบการแข่งขัน 
4.2.2.2. ใช้ทีมสโมสรเท่านั้น สโมสรที่อนุญาต ให้ใช้เฉพาะ สโมสรฟุตบอลชาย (Men's Club) จากลีกมาตรฐานเท่านั้น
4.2.2.3 สามารถใช้สโมสรซ้ำกันได้
4.2.2.4 ข้อห้ามในการเลือกสโมสร
	4.2.2.4.1 ห้ามใช้ทีมสโมสรหญิง (Women's Clubs) ทุกสโมสร
	4.2.2.4.2 ห้ามใช้ทีมรวมตำนาน / ทีมพิเศษ ในหมวด Rest of World
	4.2.2.4.3 ห้ามใช้ทีมชาติ (National Teams) ทุกประเทศ
4.2.2.5 การตั้งค่าเกม (Game Setting) มีดังนี้
	Gameplay Match 
Preset : Competitive
Length : 6 minutes
Defending : Tactical Defending
Shooting : Assisted
Player Lock : On
				Match
Difficulty Level : Legendary
Stadium : Wembley Stadium Match
Season : Summer
Dynamic Time of Day : 22:00
Time of Day : Night
Weather : Clear
Pitch Type : Natural Grass
Pith Pattern : Large Horizontal
Ball : EA SPORT Black/Blue
				Camera
Single Player Camera : Tele Broadcast
Multiplayer Camera : Tele Broadcast
Locked to Player Camera : Tele Broadcast
Clubs Camera : Tele Broadcast
Rush Camera : Rush Broadcast
Be a Keeper Camera : Tele Broadcast
				Rules
Injuries : Off
Offsides : On
Bookings : On
Handball : Off
Referee Strictness : Default
			4.2.2.6 มารยาทการหยุดเกม
4.2.2.6.1 การหยุดเกมในจังหวะลุ้นประตูถือเป็นการก่อกวน 
ปรับทันที 1 ประตู
4.2.2.6.2 การหยุดเกมสามารถทำได้ก็ต่อเมื่อลูกตายเท่านั้น หากหยุดโดยไม่มีเหตุผลและไม่แจ้งกรรมการ ผู้เข้าแข่งขันสามารถยกมือเรียกกรรมการเพื่อทำการเตือน หากกระทำซ้ำครั้งที่ 2 ถูกปรับแพ้ทันที
4.2.2.6.3 ผู้เข้าแข่งขันสามารถหยุดเกมได้ในเวลาครั้งละ 2 ครั้งเท่านั้น
			4.2.2.7 คำตัดสินของกรรมการถือเป็นที่สุด
		4.2.3 การเริ่มเกมใหม่ : โดยทั่วไปไม่มีการเริ่มใหม่ ยกเว้นกรรมการเห็นสมควร
		4.2.4 การรักษาเวลา : กรรมการเริ่มการแข่งขันตามเวลาที่กำหนด
		4.2.5 มารยาทในการแข่งขัน
			4.2.5.1 การแสดงที่บ่งบอกถึงความไม่มีน้ำใจนักกีฬา : ปรับแพ้ทันที
4.2.5.2 การเยาะเย้ย ถากถาง ไม่สุภาพ ทั้งวาจาและการกระทำต่อผู้เข้าร่วมการแข่งขัน : ปรับแพ้ทันที
	
4.3 เกมต่อสู้ ประเภทบุคคล Tekken 8
		4.3.1 รูปแบบการแข่งขัน
		4.3.1.1	แข่งขันออฟไลน์
		4.3.1.2	แพลตฟอร์ม: PlayStation 5
		4.3.1.3	เกม: Tekken 8 เวอร์ชันล่าสุด
		4.3.1.4	รอบแบ่งกลุ่ม (Group Stage): แบ่งเป็น 2 กลุ่ม (A, B,)
แข่งขันแบบพบกันหมด
แบบ Best of 3 / FT2
Top2 ของแต่ละกลุ่มจะได้เข้าสู่รอบ Play off
กรณีคะแนนเท่ากันในรอบแบ่งกลุ่ม จะทำการตัดสินโดยใช้ TieBreaker จากลำดับต่อไปนี้

ในกรณีที่มีคะแนนสูงสุดเท่ากัน 2 คน

ผลการพบกันโดยตรง (Head-to-head)
ผลต่างจำนวน Set ที่ชนะและแพ้ในการแข่งขัน (Set W/L Difference)
ผลต่างจำนวน Round ที่ชนะและแพ้ในการแข่งขัน (Round W/L Difference)
หากยังไม่สามารถตัดสินได้ให้แข่งเพิ่มอีกแมตช์แบบ Best of 3 / 
FT2



หากสถานการณ์ที่คะแนนเท่ากันทั้ง 3 คน แบบงูกินหาง 
(สถานการณ์ที่ H2H ไม่สามารถตัดสินได้ว่าใครชนะ) จะทำการสร้าง Mini League ขึ้นมาเพื่อทำการตัดสินซึ่งจะดูผลที่เจอกันระหว่าง 3 คน (Mini League หรือ Mini Table ใช้สำหรับการวัดผลแค่ 3 คน ที่เสมอกัน) แล้วจึงทำการตัดสินโดยใช้ TieBreaker จากลำดับต่อไปนี้

ผลต่างจำนวน Set ที่ชนะและแพ้ในการแข่งขัน (Set W/L Difference)
ผลต่างจำนวน Round ที่ชนะและแพ้ในการแข่งขัน (Round W/L Difference)
หากยังไม่สามารถตัดสินTop2ของกลุ่มได้ ให้ผู้ที่คะแนนยังเท่ากันแข่งเพิ่มอีกแมตช์แบบ Best of 3 / FT2

			4.3.1.5 รอบ Play off
รอบ 4 ทีม แข่งขันแบบ Double Elimination Best of 3 / FT2
อันดับ 1 ของกลุ่ม A พบ อันดับ 2 ของกลุ่ม B
อันดับ 1 ของกลุ่ม B พบ อันดับ 2 ของกลุ่ม A
รอบชิงชนะเลิศ Best of 5 / FT3 ผู้ชนะจากสายบนหากแพ้ในรอบนี้จะได้โอกาสการแก้ตัวโดยเริ่มการแข่งขันแบบ Best of 5 / FT3 ใหม่อีกรอบ (Grand Final Reset)
ผู้แพ้ในรอบ Losers Final จะได้รับเหรียญทองแดง
ผู้ชนะ Grand Final จะได้รับเหรียญทอง ผู้แพ้ได้รับเหรียญเงิน
		4.3.2 กติกา
			4.3.2.1 การตั้งค่าเกม
3 Round / 60 Sec / Tournament Mode
Stage จะทำการสุ่มใหม่ทุกเกม
ผู้ชนะในแต่ละเกม ต้องใช้ตัวละครเดิมในเกมถัดไป
ผู้แพ้ในแต่ละเกม สามารถเปลี่ยนตัวละครในเกมถัดไปได้
ไม่อนุญาตให้ใช้ Special Style ในการแข่งขัน
			4.3.2.2 การปรับปุ่มกด สามารถทำได้เฉพาะหน้าเลือกตัวละครก่อนเข้าเกม
4.3.2.3 กรณี Double KO หรือ Time up ส่งผลให้เกิดการ Draw ใน Round ที่ 5 ให้แข่งเกมนั้นใหม่โดยใช้ตัวละครและสเตจเดิม
4.3.2.4 เจตนาทุจริตจะถูกปรับแพ้ 1 เกมทันที
4.3.2.5 คำตัดสินของกรรมการถือเป็นที่สุด
4.3.2.6 ห้ามใช้ตัวละครที่เพิ่งออกใหม่ภายใน 14 วัน (ยึดตามเซิร์ฟเวอร์หลักของประเทศไทย)
*ในกรณีที่ผู้เข้าแข่งขันเลือกตัวละครที่ห้ามใช้ จะทำการตักเตือนในครั้งที่ 1 และต้องทำการ Reset เกมและเลือกตัวละครใหม่ 
*หากผู้เข้าแข่งขันยังคงเลือกตัวละครที่ห้ามใช้อีกในครั้งที่ 2 จะทำการปรับแพ้ทันที 1 Set (0-3) 
		4.3.3 คอนโทรลเลอร์
4.3.3.1 ผู้เข้าแข่งขันสามารถนำอุปกรณ์ควบคุมมาเองได้ แต่ต้องผ่านการตรวจสอบจากกรรมการ ณ จุดลงทะเบียน และถ้าในระหว่างการแข่งขัน ผู้เข้าแข่งขันต้องการเปลี่ยนคอนโทรลเลอร์ คอนโทรลเลอร์นั้นๆ ต้องได้รับการตรวจสอบและอนุญาติจากกรรมการก่อนเสมอ 

โดยจะทำการตรวจสอบในระบบ Check Button Input ของเกม Tekken8

4.3.3.2 อุปกรณ์ประเภท Leverless ต้องเป็นแบบ SOCD Clean ตามมาตรฐานดังต่อไปนี้ 

⬅ + ➡ = ไม่มีทิศทางขึ้นเลย (Neutral)  ✅ ผ่าน 

⬆ + ⬇ = ไม่มีทิศทางขึ้นเลย (Neutral) ✅ ผ่าน
หรือ
⬆ + ⬇ = ⬆ ✅ ผ่าน


⬅ + ➡ + ⬆ = ⬆ เท่านั้น  ✅ ผ่าน

⬅ + ➡ + ⬇ = ไม่มีทิศทางขึ้นเลย (Neutral)  ✅ ผ่าน
หรือ
⬅ + ➡ + ⬇ = ⬇ เท่านั้น  ✅ ผ่าน

4.3.3.3 ห้ามใช้ปุ่ม Turbo หรือการโปรแกรมปุ่ม (Macro) ทุกกรณี
		
4.3.4 การเริ่มเกมใหม่
			โดยทั่วไปไม่มีการเริ่มใหม่ ยกเว้นกรรมการเห็นสมควร
		4.3.5 การรักษาเวลา
			กรรมการเริ่มการแข่งขันตามเวลาที่กำหนด
		4.3.6 มารยาทในการแข่งขัน
			4.3.6.1 การแสดงที่บ่งบอกถึงความไม่มีน้ำใจนักกีฬา : ปรับแพ้ทันที
4.3.6.2 การเยาะเย้ย ถากถาง ไม่สุภาพ ทั้งวาจาและการกระทำต่อผู้เข้าร่วมการแข่งขัน : ปรับแพ้ทันที
	4.3.7 การเลือกฝั่ง
การเลือก (Player 1 หรือ Player 2) จะทำการทอยเหรียญ เพื่อเลือกฝั่งก่อนทำการเริ่มการแข่งขันทุกครั้ง
การแบ่งสาย
	ใช้วิธีจับสลากแบ่งสายการแข่งขันในทุกประเภท

การตัดสิน
6.1 กรรมการผู้ตัดสิน
		6.1.1 มีอำนาจรับรองผลแพ้ชนะ
		6.1.2 รับรองผลจากสกอร์ที่เกิดขึ้นในโปรแกรมเกมที่ใช้แข่งขัน
		6.1.3 พิจารณากรณีทีมไม่มาตามเวลาที่กำหนด
		6.1.4 สามารถชี้ว่าทีมทำผิดกฎร้ายแรงจนถูกตัดสิทธิ์
		6.1.5 มีสิทธิ์สั่งพักเกม เลื่อนการแข่งขัน หรือลดจำนวนการแข่งขัน
		6.1.6 เป็นผู้อนุญาตการขอ Pause และการพักเกมเมื่อเห็นสมควร


การยุติเกม
	หากมีการฝ่าฝืนกฎร้ายแรง กรรมการมีอำนาจยุติการแข่งขัน
ข้อปฏิบัติในการแข่งขัน
8.1 แต่ละรัฐวิสาหกิจที่เข้าร่วมต้องส่งผู้ฝึกสอนหรือผู้จัดการทีมเข้าร่วมประชุมตามที่คณะกรรมการดำเนินการแข่งขันกำหนด เพื่อรับทราบข้อปฏิบัติหรือข้อตกลงต่าง ๆ และยืนยันหรือส่งรายชื่อนักกีฬาที่จะลงทำการแข่งขัน
8.2 ระหว่างการแข่งขัน ผู้ควบคุมทีม/ผู้ฝึกสอน จะต้องเป็นผู้มีรายชื่ออยู่ในบัญชีของรัฐวิสาหกิจเท่านั้น
8.3 นักกีฬาที่ไม่ลงทำการแข่งขัน ต้องทำรายงานแจ้งต่อคณะกรรมการจัดการแข่งขันทราบ พร้อมทั้งระบุเหตุผลและความจำเป็น
8.4 นักกีฬาและเจ้าหน้าที่ต้องมีมารยาทและเคารพกฎ
การแต่งกายของนักกีฬาและเจ้าหน้าที่
9.1 นักกีฬาต้องแต่งกายเรียบร้อยตามกติกา และระเบียบของสมาคมอีสปอร์ตแห่งประเทศไทย โดยเสื้อผ้าที่ใช้แข่งขันจะประกอบไปด้วยเสื้อแขนสั้นหรือแขนยาว กางเกงขายาวหรือกระโปรง ถุงเท้าและรองเท้า
9.2 นักกีฬาต้องสวมชุดแข่งทางการของรัฐวิสาหกิจตนเองเท่านั้น
9.3 ชุดแข่งขันสามารถมีโฆษณาได้เฉพาะเครื่องหมายการค้า ขนาดไม่เกิน 2x3 นิ้ว 1 จุด ห้ามนำตราหรือเครื่องหมายการค้าที่เกี่ยวกับบุหรี่และเครื่องดื่มแอลกอฮอล์มาใช้โดยเด็ดขาด

การประท้วง 
ให้เป็นไปตามข้อบังคับว่าด้วยการแข่งขันกีฬารัฐวิสาหกิจ พ.ศ. 2556 หมวด 8 การประท้วง ข้อ 21 ให้มีคณะกรรมการพิจารณาการประท้วง 2 คณะ คือ
คณะกรรมการพิจารณาการประท้วงคุณสมบัติของนักกีฬา ประกอบด้วย ผู้แทนคณะกรรมการจัดการแข่งขันเป็นประธานกรรมการ ผู้แทนรัฐวิสาหกิจอื่น ๆ ยกเว้นรัฐวิสาหกิจคู่กรณีที่กรรมการจัดการแข่งขันแต่งตั้งอีกไม่น้อยกว่าสามคน แต่ไม่เกินห้าคน เป็นกรรมการโดยมีผู้แทนสำนักเลขาธิการเป็นเลขานุการ
คณะกรรมการพิจารณาการประท้วงด้านเทคนิคกีฬา ประกอบด้วย กรรมการตามระเบียบและกติกาการแข่งขันกีฬาชนิดที่มีการประท้วงได้กำหนดไว้ให้กรรมการพิจารณาการประท้วงมีอำนาจพิจารณาการประท้วงคำวินิจฉัยของคณะกรรมการพิจารณาการประท้วงให้เป็นที่สิ้นสุดข้อ 22 การประท้วงให้ปฏิบัติตามเงื่อนไขดังต่อไปนี้				
10.1 การประท้วงคุณสมบัติของนักกีฬา ให้ผู้จัดการทีมที่ประท้วงเป็นผู้ยื่นคำประท้วงเป็นลายลักษณ์อักษรพร้อมด้วยหลักฐานและเงินประกันการประท้วงจำนวนหนึ่งพันบาทต่อประธานกรรมการพิจารณาการประท้วงคุณสมบัติของนักกีฬาก่อนหรือหลังการแข่งขันชนิดกีฬานั้น ๆ
10.2 การประท้วงด้านเทคนิคกีฬาให้เป็นไปตามระเบียบและกติกาการแข่งขันกีฬาชนิดนั้น ๆ กำหนดไว้ คำประท้วงให้ทำเป็นลายลักษณ์อักษรยื่นต่อกรรมการพิจารณาการประท้วงด้านเทคนิคกีฬา ภายใต้เงื่อนไขที่กำหนดไว้ในระเบียบและกติกาการแข่งขันนั้น ๆ
10.3 การประท้วงใด ที่ได้วางเงินประกันการประท้วงไว้ ผู้ยื่นคำประท้วงจะได้รับเงินประกันการประท้วงคืนต่อเมื่อผู้ประท้วงเป็นฝ่ายชนะ ถ้าไม่ชนะ ให้ริบเงินประกันดังกล่าวให้กรรมการอำนวยการไว้เพื่อใช้ประโยชน์ในการดำเนินการต่อไป
10.4 จุดรับเรื่องประท้วง เพื่อความรวดเร็วในการพิจารณา คณะกรรมการได้จัดเตรียมจุดรับเรื่องประท้วงไว้บริเวณ "ด้านข้างเวทีการแข่งขัน (Side Stage)" โดยผู้จัดการทีมต้องเข้าแจ้งความประสงค์ต่อเจ้าหน้าที่ประจำจุดดังกล่าวทันทีตามเงื่อนไขเวลาที่กำหนด

บทลงโทษ
	11.1 การปรับโทษและตัดสิทธิ์
11.1.1 การถอนตัวจากการแข่งขันโดยไม่มีเหตุอันควร และไม่ทำการแจ้งขอถอนตัวจากการแข่งขันต่อคณะกรรมการจัดการแข่งขัน จะถูกตัดสิทธิ์ในการแข่งขันนั้นและรายการในปีถัดไป
11.1.2 ถ้านักกีฬาที่มีรายชื่อไม่มาทำการแข่งขัน หรือนักกีฬาที่ไม่มีชื่ออยู่ในบัญชีรายชื่อ มาทำการแข่งขัน โดยไม่มีเหตุอันสมควร จะถูกพิจารณาโทษและอาจถูกตัดสิทธิ์ในการแข่งปีนี้และปีถัดไป
11.1.3 การโกงการแข่งขัน เจตนาใช้โปรแกรมโกง เจตนาใช้ผู้เล่นเกินกว่าจำนวนที่กำหนด ไม่ว่าจะเป็นการสื่อสารผ่านเครื่องมือที่ใช้เป็นอุปกรณ์หลักในการแข่งขัน หรืออุปกรณ์ต่อพ่วงทุกชนิด จะถูกพิจารณาโทษ และถูกตัดสิทธิ์การแข่งขันในปีนั้นและปีต่อไป
11.1.4 การใช้สารเสพติด การนำการแข่งขันไปเกี่ยวพันกับการพนัน การทะเลาะวิวาทขั้นรุนแรง หรือการกระทำที่ทำให้เกิดผลเสียร้ายแรงต่อการแข่งขัน จะถูกตัดสิทธิ์ตลอดชีวิต
	11.2 โทษตักเตือน (เตือน 3 ครั้ง ปรับแพ้)
		11.2.1 การแสดงกิริยาหรือวาจา ไม่ยอมรับคำตัดสิน
11.2.2 การเอาเปรียบ หยุดพักในจังหวะที่คู่ต่อสู้ได้เปรียบ กลับเข้าการแข่งขันช้าเกินข้อกำหนด พูดจาว่าร้าย ก่อให้เกิดความวุ่นวาย ใช้คำหยาบ พูดคุยระหว่างหยุดเกมในช่วงทำการแข่งขัน
11.2.3 ไม่ยอมเข้าร่วม หรือไม่ยอมส่งตัวแทนเข้าร่วมประชุมผู้จัดการทีมเพื่อรับทราบกติกา
	11.3 โทษตักเตือนรุนแรง (เตือน 2 ครั้ง ปรับแพ้)
11.3.1 พกอุปกรณ์สื่อสารอื่น ๆ ในเวลาเข้าประจำที่การแข่งขัน ถึงแม้จะไม่ได้ใช้งานก็ตาม
11.3.2 การแสดงพฤติกรรมที่บ่งบอกความไม่มีน้ำใจนักกีฬา ไม่จับมือ หรือไม่แสดงความเคารพผู้เล่นฝั่งตรงข้าม
11.3.3 จงใจก่อกวนหรือขัดขวางการแข่งขันจนทำให้การแข่งขันเสียหาย
	11.4 โทษปรับแพ้
		11.4.1 สูบบุหรี่หรือใช้สารเสพติดในสนามการแข่งขัน
		11.4.2 เยาะเย้ย ดูหมิ่น หรือใช้คำหยาบคายรุนแรงต่อคู่แข่งขันหรือเจ้าหน้าที่
		11.4.3 กระทำการที่ชัดเจนว่าเป็นการยั่วยุหรือทำให้เกิดความรุนแรง 
	11.5 กระบวนการลงโทษ
11.5.1 การสืบสวน เมื่อมีข้อร้องเรียนหรือพบพฤติกรรมต้องสงสัย คณะกรรมการมีสิทธิ์สืบสวนโดยรวบรวมพยานหลักฐานจากคลิปการแข่ง ข้อมูลเกม และพยานบุคคล
11.5.2 การพิจารณา คณะกรรมการจะพิจารณาโดยคำนึงถึงความรุนแรง ความตั้งใจ ผลกระทบ และบันทึกพฤติกรรมเดิมของผู้กระทำ
11.5.3 การประกาศผล คำตัดสินและบทลงโทษจะประกาศเป็นลายลักษณ์อักษรและบันทึกไว้ในรายงานการแข่งขัน หากมีการเรียกคืนรางวัลให้ดำเนินการภายในที่ประชุมคณะกรรมการจัดการแข่งขัน
11.5.4 การอุทธรณ์ ผู้ถูกลงโทษมีสิทธิ์ยื่นอุทธรณ์ภายใน 7 วัน นับจากวันที่ได้รับแจ้งคำตัดสิน โดยต้องยื่นเป็นลายลักษณ์อักษรพร้อมหลักฐานประกอบ และวางเงินประกันตามที่คณะกรรมการกำหนด (หากคำอุทธรณ์ชนะจะคืนเงินประกัน)
	11.6 บทลงโทษเฉพาะกรณี
11.6.1 การใช้โปรแกรมโกง/บอท ตัดสิทธิ์ถาวรในรายการนั้น และพิจารณาตัดสิทธิ์ข้ามปีตามความรุนแรง
11.6.2 การใช้ผู้เล่นแทนที่ไม่อยู่ในรายชื่อที่ส่ง ตัดสิทธิ์แมตช์ที่เกี่ยวข้องและอาจตัดสิทธิ์เพิ่มเติม
11.6.3 การปลอมแปลงเอกสารหรือยื่นข้อมูลเท็จเกี่ยวกับคุณสมบัติผู้เข้าแข่งขัน ลงโทษตามดุลยพินิจและส่งเรื่องให้หน่วยงานต้นสังกัดพิจารณา
11.6.4 เกม ROV กรณีที่ผู้เข้าแข่งขันเลือกใช้ฮีโร่หรือสกินในข้อ 4.1.2.4 - 4.1.2.6 จะมีบทโทษดังต่อไปนี้
- กระทำผิดครั้งที่ 1 “ตักเตือน” และทำการเริ่มเกมใหม่โดยต้องเลือกและแบนฮีโร่ตามเดิมเท่านั้น

- กระทำผิดครั้งที่ 2 “ลดจำนวนการแบนฮีโร่ให้กับทีมนั้นๆ 1 ตัวในลำดับการแบนตัวที่ 1 ในการแข่งขันเกมถัดไป และตลอดการแข่งขันในรอบนั้นๆ” และทำการเริ่มเกมใหม่โดยต้องเลือกและแบนฮีโร่ตามเดิมเท่านั้น 

*ยกตัวอย่าง ทีม A เลือกใช้สกินที่ห้ามใช้ เป็นครั้งที่ 2 ไม่ว่าจะในแมทช์ใดในรอบ Group Stage ทีม A จะสามารถแบนฮีโร่ได้เพียง 3 ตัวเท่านั้น ในการแข่งขันเกมถัดไป ตลอดรอบ Group Stage

- กระทำผิดครั้งที่ 3 “ปรับแพ้ทันที 1 เกม โดยถ้าเป็นการกระทำผิดในรอบ Group Stage ทีมจะโดนปรับคะแนนจำนวนป้อม 9 ป้อมทันที

คุณสมบัติผู้ชี้ขาด 
โดยอิงตามระเบียบการแข่งขันกีฬาอีสปอร์ต กีฬารัฐวิสาหกิจ ครั้งที่ 48
12.1 ผู้ชี้ขาด และ ผู้ตัดสิน 
ประเภททีม ROV : 9upidea และ Garena
ประเภทบุคคล EA SPORTS FC™ 26 : 9upidea และ สมาคมอีสปอร์ตแห่งประเทศไทย 
ประเภทบุคคล Tekken 8 : 9upidea และ ThaigerUppercut
อุปกรณ์การแข่งขัน
	13.1 อุปกรณ์สนามแข่ง
		13.1.1 เวทีจอแสดงภาพการแข่งขัน จอแสดงสายการแข่งขัน
		13.1.2 ระบบเสียง ชุดไฟ ประกอบเวที
		13.1.3 โต๊ะกรรมการ เจ้าหน้าที่ควบคุมดำเนินงาน
		13.1.4 อุปกรณ์ควบคุมไฟฟ้า/อินเทอร์เน็ต
	13.2 เกมวางแผน ประเภททีม 5 คน Mobile : Arena of Valor หรือ ROV
		13.2.1 อุปกรณ์ของผู้เข้าร่วมการแข่งขันที่ต้องเตรียม
โทรศัพท์พร้อมสายสำหรับแบตเตอรี่
อุปกรณ์อื่นๆ เช่น แป้ง, ถุงนิ้ว, ถุงร้อน อนุญาตให้นำมาใช้ได้
		13.2.2 อุปกรณ์ที่จากผู้จัดเตรียมให้
โต๊ะและเก้าอี้สำหรับการแข่งขัน
ปลั๊กไฟ
หูฟัง Headsets Over-ear พร้อมระบบควบคุมและตัดเสียงรบกวน
หูฟัง In-ear แบบปลั๊ก 3.5 mm (ผู้เข้าร่วมการแข่งขันสามารถนำมาเปลี่ยนได้ แต่ต้องเป็นปลั๊กแบบ 3.5 เท่านั้น)
	13.3 เกมฟุตบอล ประเภทบุคคล EA SPORTS FC™ 26 และ เกมต่อสู้ ประเภทบุคคล Tekken 8
		13.3.1 อุปกรณ์ของผู้เข้าร่วมการแข่งขันที่ต้องเตรียม
จอยควบคุมต่อกับเครื่อง PlayStation 5 (หากไม่มี ผู้จัดจะเตรียมไว้ให้)
อนุญาตให้ใช้จอยควบคุมทุกประเภท Arcade joy Leverless/Hitbox ที่มีมาตรฐาน SOCD Clean และห้ามใช้ปุ่ม Turbo หรือการโปรแกรมปุ่ม (Macro) ทุกกรณี
		13.3.2 อุปกรณ์ที่จากผู้จัดเตรียมให้
โต๊ะและเก้าอี้สำหรับการแข่งขัน
เครื่อง PlayStation 5 และจอมอนิเตอร์
หูฟัง Over-ear พร้อมระบบควบคุม
ผลการแข่งขัน
ให้ถือว่าได้ประกาศผลการแข่งขันเป็นทางการเมื่อคณะกรรมการจัดการแข่งขันลงนามบนใบประกาศผล และติดประกาศ ณ กระดานข่าวของการแข่งขัน
ผู้สื่อข่าวและการประชาสัมพันธ์
จะต้องปฏิบัติตามการร้องขอของคณะกรรมการจัดการแข่งขัน หากผู้สื่อข่าว ประสงค์จะทำการสัมภาษณ์ โดยให้ดำเนินการในทันทีหลังการประกาศผล ทั้งนี้เพื่ออำนวยความสะดวกแก่ผู้สื่อข่าวในการประชาสัมพันธ์และไม่รบกวนการแข่งขัน
การตรวจร่างกาย
การตรวจเกี่ยวกับการใช้สารต้องห้ามหรือการตรวจเพศ ให้เป็นไปตามระเบียบของการกีฬาแห่งประเทศไทย 
รางวัลการแข่งขัน
17.1 ถ้วยรางวัลคะแนนรวม จำนวน 1 ถ้วย: มอบให้แก่หน่วยงานที่มีคะแนนสะสมสูงสุดจากทุกประเภทกีฬา โดยคำนวณคะแนนดังนี้:
เหรียญทอง: รับ 4 คะแนน
เหรียญเงิน: รับ 2 คะแนน
เหรียญทองแดง: รับ 1 คะแนน
หมายเหตุ: การนับคะแนนจะนับจาก "ประเภทรางวัล" ที่ได้รับในแต่ละรายการแข่งขันเท่านั้น ไม่ได้นับจากจำนวนเม็ดเหรียญรางวัลที่แจกให้แก่นักกีฬา หากคะแนนสะสมรวมเท่ากัน ให้ถือว่าครองถ้วยรางวัลคะแนนรวมร่วมกัน
17.2 ประเภททีม ROV
17.2.1 อันดับที่ 1: เหรียญทอง 10 เหรียญ (4 คะแนน)
17.2.2 อันดับที่ 2: เหรียญเงิน 10 เหรียญ (2 คะแนน)
17.2.3 อันดับที่ 3: เหรียญทองแดง 10 เหรียญ (1 คะแนน)
17.3 ประเภทบุคคล EA SPORTS FC™ 26
17.3.1 อันดับที่ 1: เหรียญทอง 2 เหรียญ (4 คะแนน)
17.3.2 อันดับที่ 2: เหรียญเงิน 2 เหรียญ (2 คะแนน)
17.3.3 อันดับที่ 3: เหรียญทองแดง 2 เหรียญ (1 คะแนน)
17.4 ประเภทบุคคล Tekken 8
17.4.1 อันดับที่ 1: เหรียญทอง 2 เหรียญ (4 คะแนน)
17.4.2 อันดับที่ 2: เหรียญเงิน 2 เหรียญ (2 คะแนน)
17.4.3 อันดับที่ 3: เหรียญทองแดง 2 เหรียญ (1 คะแนน)
ถ้วยรางวัลรวมตามข้อ 17.1 ให้เป็นถ้วยครองในกรณีที่รัฐวิสาหกิจใด ได้ครองถ้วยคะแนนรวมในชนิดกีฬานั้น ๆ สามครั้ง ให้รัฐวิสาหกิจนั้น ๆ ได้ถ้วย3.1รางวัลรวมเป็นกรรมสิทธิ์
จำนวนรวมรางวัลทุกประเภท
18.1 เหรียญทอง 14 เหรียญ
		18.2 เหรียญเงิน 14 เหรียญ
	18.3 เหรียญทองแดง 14 เหรียญ
	18.4 ถ้วยรางวัลคะแนนรวม 1 ถ้วย
